## Partecipa alla nostra esperienza di Gamification!

Scarica la nostra App, fatti smistare dal Cappello Parlante in una delle nostre case e inizia ad affrontare le sfide che abbiamo progettato per la Devfest Pescara 2023!

### Scaricare l'App

Puoi scaricare l'App dagli store:

- [Android](https://play.google.com/store/apps/details?id=it.gdgpescara.filch)
- [iOS](https://apps.apple.com/us/app/devfest-pescara-2023/id6471958039)

### Come partecipare

Partecipare al torneo delle casate è semplice: scarica la nostra App, effettua l'accesso tramite un account social (Google, Facebook, X, Apple) e lascia che il Cappello Parlante ti smisti in una delle case.
Sarai curioso come un Kerasdor? O avrai la forza di un Pytherin? Sarai curioso come un Dashclaw o avrai la determinazione di un Gopherpuff?
Una volta smistato in una delle casate, inizia il torneo! Richiedi che l'App ti assegni una quest, interagisci con gli altri partecipanti, con uno dei Professori o con uno Sponsor, e ottieni punti per la tua casata! Ogni quest avrà un tempo massimo di esecuzione, indicato dall'App di volta in volta.
Ti consigliamo, tuttavia, di lanciare un incantesimo di "relascio" se pensi di non riuscire a completare una quest. Alcune di queste, infatti, prevedono delle code, ed è giusto lasciare a tutti la possibilità di giocare.

### Le tipologie di quest

Abbiamo previsto diverse tipologie di quest:

- Quest con Professore: quando ti verrà assegnata una quest con un Professore, l'App ti fornirà le istruzioni per iniziare l'interazione. Dovrai trovare il Professore, seguire le istruzioni ricevute e partecipare alla lezione. La partecipazione alle lezioni garantirà un totale di 10 punti per lezione
- Quiz sulle lezioni: presta molta attenzione alle lezioni dei nostri Professori! Dopo averle seguite, l'applicazione potrebbe assegnarti dei quiz. Trova il QrCode corretto tramite l'indizio fornito, scansionalo, e ti verrà posta una domanda a cui rispondere con una delle 4 opzioni presentate. Per ogni risposta corretta, porterai 5 punti alla tua casata
- Quiz sui talk: seguire i talk è molto importante. L'App potrà porre delle domande su dei talk già terminati, seguendo sempre il meccanismo del QrCode da trovare e scansionare per poter avere la domanda. Fai attenzione a questi quiz. Ogni risposta corretta vale 15 punti! E se la domanda che ti viene posta è riferita ad un talk che non hai avuto modo di seguire, non scoraggiarti. Potrai sempre andare alla ricerca dello speaker e chiedergli le dovute delucidazioni per essere in grado di fornire la giusta risposta
- Quest di raccolta informazioni: ci sono quest che richiederanno di risolvere dei problemi, di compiere alcune azioni per avere tutte le informazioni necessarie a fornire una risposta finale. Segui attentamente le istruzioni e fai attenzione affinché i nostri incantesimi di Confundus non ti portino verso risposte sbagliate
- Quest di interazione: le quest che più ci divertono! L'App potrà chiederti di interagire con altri partecipanti, di scansionare il loro QrCode, di allargare il tuo network. Attenzione, però! Ti chiederà di trovare solo dei Pytherin? O magari membri della tua stessa casata? Casate diverse dalla tua? O solo personale dello Staff?

### Sponsor

Interagisci con gli sponsor! Avvicinati agli stand, conosci i partner della nostra Devfest. Potrai guadagnare punti extra mentre conosci le realtà che hanno reso possibile la nostra conferenza!

### Community dinner

Durante il Community Dinner avremo la possibilità di svolgere attività di team building. I nostri Professori hanno lavorato sodo per dar valore al networking. Noi non possiamo darvi degli spoiler: con un incantesimo di oblivio hanno tolto dalla nostra mente tutte le informazioni sui giochi che verranno proposti.

### Punti extra

In qualsiasi istante, lo Staff avrà la possibilità di assegnare dei punti, per i motivi che saranno specificati durante l'assegnazione stessa. Partecipa attivamente alla conferenza, poni domande, interagisci! É il modo migliore per farsi notare e riuscire a guadagnare punti extra!

### Riconoscimento punti

Il riconoscimento dei punti sarà automatico per le risposte alle quest che prevedono dei quiz. Per tutte le altre quest, invece, così come per i punti extra, i Professori, gli Sponsor o lo Staff avranno necessità di scansionare il tuo QrCode per poterti assegnare dei punti. Il tuo QrCode sarà disponibile nella sezione del tuo profilo all'interno della nostra App

### Moltiplicatori

Hai un biglietto Nimbus? Wow! É chiaro che non devedi l'ora di partecipare alla Devfest! Beh, allora tutti i tuoi punteggi hanno un moltiplicatore pari a 1.3!
E non basta! Durante lo svolgimento di alcune quest o attività di team building potrai scoprire altri moltiplicatori da sbloccare.
